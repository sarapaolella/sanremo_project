[Testo di "Un Pallone"]

[Strofa 1]
Un pallone rubato
È dovuto passare
Dalla noia di un prato all'inglese a un asfalto che fu Garibaldi a donare
Dalle scarpe di Messi
Alle scarpe ignoranti
A una rabbia calciata di punta che lo fa volare più in alto dei Santi
Un pallone bloccato
Fra gli uccelli su un tetto
Finge di essere un uovo malato in attesa soltanto di un colpo di becco
Per poter scivolare
E cadere dal bordo
Basterebbe una semplice pioggia però anche il cielo deve esser d'accordo

[Ritornello 1]
Ci vuole molto coraggio a rotolare giù
In un contesto vigliacco che non si muove più
E a mantenere la calma adesso
Per non sentirsi un pallone perso
Ci vuole molto coraggio a ricercare la
Felicità in un miraggio che presto svanirà
E a mantenere la calma adesso
Per non sentirsi un pallone perso (Perso)


[Strofa 2]
Un pallone scappato
Sa rubare la scena
Alle ruote dei camion che in mezzo alla strada per caso lo sfiorano appena
Quando gli manca un metro
A una lunga discesa
Una scheggia di vetro lo ferma perché è contraria alla libera impresa
Un pallone bucato
Non è più di nessuno
Anzi viene scansato da tutti i bambini e lasciato a ingiallire nel fumo
Dei rifiuti bruciati
Sotto ai fuochi di agosto
Come se fosse giusto un destino così arrivando alla fine di un corso

[Ritornello 2]
Ci vuole molto coraggio a rotolare giù
In un contesto vigliacco che non si muove più
E a mantenere la calma adesso
Per non sentirsi un pallone perso
Ci vuole molto coraggio a rimanere qui
In un ambiente malato in cui è sempre lunedì
E a mantenere la calma adesso
Per non sentirsi un pallone perso

[Ritornello 1]
Ci vuole molto coraggio a rotolare giù
In un contesto vigliacco che non si muove più
E a mantenere la calma adesso
Per non sentirsi un pallone perso
Ci vuole molto coraggio a ricercare la
Felicità in un miraggio che presto svanirà
E a mantenere la calma adesso
Per non sentirsi un pallone perso (Perso)