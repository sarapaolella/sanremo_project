[Testo di "Quando sarai piccola"]

[Strofa 1]
Quando sarai piccola, ti aiuterò a capire chi sei
Ti starò vicino come non ho fatto mai
Rallenteremo il passo se camminerò veloce
Parlerò al posto tuo se ti si ferma la voce
Giocheremo a ricordare quanti figli hai
Che sei nata il 20 marzo del '46
Se ti chiederai il perché di quell'anello al dito
Ti dirò di mio padre, ovvero tuo marito
Ti insegnerò a stare in piedi da sola
A ritrovare la strada di casa
Ti ripeterò il mio nome mille volte perché tanto te lo scorderai

[Ritornello 1]
Eh, è ancora un altro giorno insiеme a te
Per rеstituirti tutto quell'amore che mi hai dato
E sorridere del tempo che non sembra mai passato

[Strofa 2]
Quando sarai piccola mi insegnerai davvero chi sono
A capire che tuo figlio è diventato un uomo
Quando ti prenderò in braccio e sembrerai leggera
Come una bambina sopra un'altalena
Preparerò da mangiare per cena
Io che so fare il caffè a malapena
Ti ripeterò il tuo nome mille volte fino a quando lo ricorderai


[Ritornello 2]
Eh, è ancora un altro giorno insieme a te
Per restituirti tutto, tutto il bene che mi hai dato
E sconfiggere anche il tempo che per noi non è passato

[Bridge]
Ci sono cose che non puoi cancellare
Ci sono abbracci che non devi sprecare
Ci sono sguardi pieni di silenzio
Che non sai descrivere con le parole
C'è quella rabbia di vederti cambiare
E la fatica di doverlo accettare
Ci sono pagine di vita, pezzi di memoria che non so dimenticare

[Ritornello 3]
Eh, è ancora un altro giorno insieme a te
Per restituirti tutta questa vita che mi hai dato
E sorridere del tempo e di come ci ha cambiato

[Outro]
Quando sarai piccola ti stringerò talmente forte
Che non avrai paura nemmeno della morte
Tu mi darai la tua mano, io un bacio sulla fronte
Adesso è tardi, fai la brava, buonanotte