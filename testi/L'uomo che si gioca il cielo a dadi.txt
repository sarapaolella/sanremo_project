[Testo di "L’uomo che si gioca il cielo a dadi"]

Chi guarda dalla strada
Non ci crederebbe mai
Io vado a letto adesso
E tu sei in piedi dalle sei
Tu stai pescando ed io
'Sta notte ho amato chissà chi
Ho la camicia fuori e sono qui

Ti leggo dentro gli occhi:
"Figlio mio, come ti va?"
E come vuoi che vada
Come sempre, siamo qua
Ti vedo così poco
Ma soltanto tu sei tu
Con quelli là non ce la faccio più

Papà, lasciamo tutti e andiamo via
Papà, lasciamo tutto e andiamo via

Tu li hai giocati tutti
Senza avere in mano i re
Pieno e cavalli o niente
Tutto il resto che cos'è?
Ti sei giocato donne
Che impazzivano per te
Eppure un giorno hai pianto in un caffè

Ci sono stati giorni
Da piantare tutto lì
Eppure li hai giocati
Sorridendomi così
Per te l'estate non comincia
Non finisce mai
È vivere la vita come fai

Papà, lasciamo tutti e andiamo via
Papà, lasciamo tutto e andiamo via

E quando verrà l'ora
Di partire, vecchio mio
Scommetto che ti giochi
Il cielo a dadi anche con Dio
E accetterà lo giuro
Perchè in cielo, dove sta
Se non ti rassomiglia che ci fa?