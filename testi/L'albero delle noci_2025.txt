[Testo di "L'albero delle noci"]

[Strofa 1]
Sono cresciute veloci le foglie sull'albero delle noci

E nei tuoi occhi di mamma adesso splende una piccola fiamma

Io come sempre canguro fra il passato e il futuro
Scrivo canzoni d'amore alla ricerca di un porto sicuro

E come un ragioniere in bilico fra il dare e l'avere
Faccio partite doppie persino col mio cuore

Come si può cadere in basso da una distanza siderale?

[Strofa 2]
Sono passati veloci questi anni feroci
E nel mio cuore di padre il desiderio adеsso è chiuso a chiave
E tu sei stata bravissima all'esamе di maturità
Ad unire i puntini fra la mia bocca e la verità
Che tutto questo amore io non lo posso sostenere
Perché conosco benissimo le dimensioni del mio cuore
E posso navigare (Posso navigare) anche in assenza di stella polare

[Ritornello 1]
Vorrei cambiare la voce
Vorrei cantare senza parole
Senza mentire per paura di farti soffrire
Vorrei cantarti l'amore, amore
Il buio che arriva nel giorno che muore
Senza cadere nella paura di farti male


[Strofa 3]

Sono cresciuto in una terra crudele dove la neve si mescola al miele

E le persone buone portano in testa corone di spine
Ed ho imparato sin da bambino la differenza fra il sangue e il vino
E che una vita si può spezzare per un pezzetto di carne o di pane

E a tutta questa felicità io non mi posso abituare
Perché conosco il sogno del faraone: le vacche grasse e le vacche magre
E che si può cadere (Si può cadere) da una distanza siderale


[Ritornello 2]
Vorrei cambiare la voce
Vorrei cantare senza parole
Senza mentire per paura di farti soffrire
Vorrei cantarti l'amore, amore
La notte che arriva nel giorno che muore
Senza cadere nella paura di farti male

[Outro]

Sono cresciuti troppo veloci questi riccioli meravigliosi
E ora ti vedo camminare con la manina in quella di tua madre
E tutta questa felicità forse la posso sostenere
Perché hai cambiato l'architettura e le proporzioni del mio cuore
E posso navigare sotto una nuova stella polare