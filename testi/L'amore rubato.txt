La ragazza non immaginava
Che anche quello fosse l'amore
In mezzo all'erba lei tremava
Sentiva addosso ancora l'odore

Chissà chi era cosa voleva
Perché ha ucciso i miei pensieri
Chissà se un giorno potrò scordare
E ritornare quella di ieri

La ragazza non immaginava
Che così forte fosse il dolore
Passava il vento e lei pregava
Che non tornassero quelle parole

Adesso muoviti fammi godere
Se non ti piace puoi anche gridare
Tanto nessuno potrà sentire
Tanto nessuno ti potrà salvare

E lei sognava una musica dolce
E labbra morbide da accarezzare
Chiari di luna e onde del mare
Piccole frasi da sussurrare
E lei sognava un amore profondo
Unico e grande più grande del mondo
Come un fiore che è stato spezzato
Così l'amore le avevan rubato
La ragazza non immaginava
Che così lento fosse il dolore
Stesa nel prato
Lei piangeva
Sulle sue lacrime nasceva il sole
E lei sognava una musica dolce
E labbra morbide da accarezzare
Chiari di luna onde del mare
Piccole frasi da sussurrare
E lei sognava un amore profondo
Unico e grande più grande del mondo
Ma il vento adesso le aveva lasciato
Solo il ricordo di un amore rubato
Come un fiore che è stato spezzato
Così l'amore le avevan rubato