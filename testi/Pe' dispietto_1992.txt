Canto pe' dispietto
Pe' chi se crede ca sto zitto
Canto pe' cantà
Pe' tutte storie 'a raccuntà
Ca forse nun se ponno di'
E ca nisciuno vò sentì...
Canto pe' dispietto
Pe' tutto male ca s'è fatto
Canto pe' cantà
Pe' chi nun se vò accuntentà
Pe' chi se crede meglio 'e ll'ate
Sulo pecché cchiù 'ncopp'è nato
Se sape 'a storia è sempe chella
Chi nasce preta e chi 'na stella...
Ccà nun se parla cchiù
E sotto stesso cielo
Fatto pe' 'ncantà
Stammo senza ce guardà...
Ccà nun se parla cchiù
Se và sempe fujenno
E 'a vita se ne va
Senza storie 'a raccuntà...
Canto pe' cantà
Pe' chi nun sape cchiù aspettà
Pe' tutto tiempo ca è passato
E nun ce simme maie truvate...
Canto pe' dispietto
E 'o core sbatte forte 'mpietto
Sapenno forse ca ce sta
'na strada ca ce fa 'ncuntrà...
Ccà nun se parla cchiù
E sotto stesso cielo
Fatto pencantà
Stammo senza ce guardà...
Ccà nun se parla cchiù
Se va sempe fujenno
E 'a vita se ne va
Senza storie 'a raccuntà...