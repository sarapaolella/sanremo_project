[Testo di "La leggenda di Cristalda e Pizzomunno"]

[Strofa 1]
Tu che ora non temi, ignorane il canto
Quel coro ammaliante che irrompe alla mente
E per quanto mulini le braccia, oramai non potrai far più niente
Ma se ti rilassi e abbandoni il tuo viso
Al lunghissimo sonno, o mio Pizzomunno
Tu guarda quell'onda beffarda che affonda il tuo amore indifeso
Io ti resterò per la vita fedele
E se fossero pochi, anche altri cent'anni
Così addolcirai gli inganni delle tue sirene

[Strofa 2]
Cristalda era bella, e lui da lontano poteva vederla
Ancora così con la mano protesa
E forse una lacrima scesa nel vento
Fu solo un momento, poi lui sparì al largo
E lei in casa cantando, neppure il sospetto
Che intanto da sotto la loro vendetta ed il loro lamento
Perché, poveretta, già avevano in cuore
I muscoli tesi del bel pescatore
E all'ennesimo suo rifiuto, un giorno, fu punito

[Ritornello]
Ma io ti aspetterò
Io ti aspetterò
Fosse anche per cent'anni, aspetterò
Fosse anche per cent'anni


[Strofa 3]
E allora dal mare salirono insieme
Alle spiagge di Vieste, malvagie sirene
Qualcuno le ha viste portare nel fondo Cristalda in catene
E quando le urla raggiunsero il cielo, lui impazzì davvero
Provando a salvarla perché più non c'era
E quell'ira accecante lo fermò per sempre
E così la gente lo ammira da allora

Gigante di bianco calcare che aspetta tutt'ora il suo amore rapito

E mai più tornato

[Ritornello]
Ma io ti aspetterò
Fosse anche per cent'anni, aspetterò
Fosse anche per cent'anni, aspetterò
Fosse anche per cent'anni

[Bridge]
Io ti aspetterò
Fosse anche per cent'anni

[Outro]
Si dice che adesso, e non sia leggenda
In un'alba d'agosto, la bella Cristalda
Risalga dall'onda a vivere ancora una storia stupenda