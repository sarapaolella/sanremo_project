[Testo di "Povero amico mio"]

[Strofa 1]
Il cielo è cupo e già la pioggia scroscia
Il cuore mio s'immerge nell'angoscia
Perché stanotte tutto è naufragato
Lei m'ha lasciato!
Vagando per la casa senza tregua
C'è un'ombra che mi segue
È l'ombra del mio cane che mi è fedele
Mi vuol bene!

[Ritornello]
Povero amico mio
Siamo rimasti soli, tu ed io
La padroncina, sai, ci ha abbandonati
Vuoi saperlo perché? Era stanca di me!
Invano cercherai la sua carezza
Ed io non posso darti che tristezza
L'amavo tanto e se n'è andata via
E sto morendo dalla gelosia!
Povero amico mio
Siamo rimasti soli
Tu ed io!
Tu ed io!


[Strofa 2]
La notte va pian piano dileguando
Amico mio, con me tu stai vegliando
E guardi un pover'uomo come piange
Quando non finge
Ho tanto freddo, accendo un po' il camino
Ma tu stammi vicino, la febbre mi divora
Ed in quest'ora ho paura!

[Outro]
Siamo rimasti soli
Tu ed io
Amico mio!