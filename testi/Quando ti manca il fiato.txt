[Testo di "Quando Ti Manca Il Fiato"]

[Strofa 1]
Mio padre tornava la sera
Ed era forte quando era in vena
Questo lo ricordo bene
Sì, questo lo ricordo bene
Mio padre era uno dei tanti
Ma era il mio eroe quando mi sorrideva
Vivevamo ancora insieme
Questo lo ricordo bene
E poi, non ricordo più

[Strofa 2]
Dopo vent'anni dalla terra dei ricordi
Mi chiamano (Mi chiamano)
Spaccando in due il silenzio
Con uno squillo del telefono
"Ciao, sono papà
Come va, Gianluca?"
Ma no che non sto male
Ma quando accadrà
Tu verrai o no al mio funerale?
Tu verrai o no?

[Pre-Ritornello]
Ed io non ho parlato più
Ho tenuto tutto dentro e ho messo giù
Poi ci ho pensato su
Sì, ci ho pensato su

[Ritornello 1]
O ciao papà o addio papà
Io ti perdono, le mie lacrime sono sincere
Ma c'è chi non lo farà
Tu accettala la verità
E in mezzo a chi finge cordoglio, sarò il tuo orgoglio
Perché chi ha troppa libertà
Non ha parole quando fa male, ma male davvero
Sono coltelli che cadon dal cielo
Fan sanguinare anche l'uomo più duro
Anche se son cresciuto da solo a modo mio
Sì, e tu sai a modo mio

[Ritornello 2]
E ciao papà o addio papà
Questa canzone te la canto adesso
Perché tu sappia che ti amo lo stesso
E per il resto ognuno giudichi sé stesso
Questa è l'unica legge che conosco e rispetto
Ti ricordi quando ti dicevo
Che la vita chiede i conti al passato
Proprio quando ti manca il fiato?
E chi sa la verità
Mi dica perché faccio fatica a staccare le dita
O a smettere di suonare quando la musica è finita
È questo che devo imparare da te

[Outro]
Forse non volevi, ma me l'hai insegnato
Non fare accordi con i ricordi
Quando ti manca il fiato